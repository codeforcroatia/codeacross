---
categories: blog
layout: blog
title: Dva mjeseca do novog izdanja Dana otvorenih podataka
subtitle: "Rezervirajte petak i prvi vikend u ožujku za #ODD2020 - Dane otvorenih podataka 6.-8.3.2020. u Zagrebu"
identifier: "opendataday-2019-konferencija-izvjestaj"
lang: hr
author: Miroslav
author-link: "https://codeforcroatia.org/people/schlos"
background: "url(https://odd.codeforcroatia.org/2019/img/event/53212877_2268564933412518_5172178005014872064_o.jpg)"
published: true
---

Drago nam je najaviti novo izdanje Dana otvorenih podataka i pozvati vas na druženje koje već sedmu godinu okuplja građanske hakere - i sve koji imaju ideju kako bi otvorena razmjena informacija mogla unaprijediti život u zajednici.

Ako ste znatiželjni, istraživači, aktivisti, novinari, programeri, javni službenici, dužnosnici koji donose odluke, inovatori, poduzetnici kojima su otvoreni podaci pogonsko gorivo, ili imate sjajnu ideju i tražite s kime bi ju mogli podijeliti, pa i ostvariti - pridružite nam se 6.-8.3.2020. u Zagrebu.

Sudjelujte u programu - bilo da želite predstaviti svoj projekt, ideju ili na drugi način doprinijeti raspravama prijavite svoj prijedlog putem [kontakta](https://codeforcroatia.org/contact).

**Prijave za gostovanje na konferenciji su otvorene do 1. veljače 2020.** a ovogodišnje izdanje bavit će se: 

- Transparentnošću troškova i izvora financiranja političkih kampanja, kao i pitanjem regulacije političkog oglašavanja na društvenim mrežama. 

- Zlouporabom GDPR-a za skrivanje podataka koji bi trebali biti javni, poput imovinskih kartica sudaca ili hrvatskih zastupnika u institucijama EU.   

- Europskim temama sa zatvorenih sjednica Vlade. 

- Otvaranjem registra stvarnih vlasnika tvrtki.

## Vikend datathon ##

Nakon konferencije u petak prilika je za suradnju i razmjenu iskustava u radu na konkretnim setovima podataka ili idejama za razvoj novih aplikacija i softverskih rješenja. 

Imate set podataka ili konkretan projekt na kojem bi željeli skupiti ekipu - [pišite nam](https://codeforcroatia.org/contact/).

**Prijave za datathon ideje su otvorene do 15. veljače 2020.**

Javite nam se sa svojim idejama i proširite vijest. 

Više detalja o programu konferencije i setovima podataka koje pripremamo – uskoro!