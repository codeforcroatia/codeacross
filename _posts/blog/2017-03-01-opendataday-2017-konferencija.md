---
categories: blog
layout: blog
title: Poziv na Okrugli stol o ponovnoj uporabi informacija u Hrvatskoj
subtitle: "Kako bi obilježili globalni Dan otvorenih podataka, pozivamo Vas da se pridružite vikendu građanskih inovacija Open Data Day Hrvatska 2017"
permalink: "/opendataday-2018-datathon-izvjestaj/"
author: Miroslav
author-link: "https://codeforcroatia.org/people/schlos"
background: "rgb(119, 40, 23)"
published: true
---

_Poziv iz Ureda Povjerenice za informiranje:_

Poštovane i poštovani,

kako bi obilježili globalni Dan otvorenih podataka, pozivamo Vas da se pridružite vikendu građanskih inovacija Open Data Day Hrvatska 2017 koji se održava u Zagrebu se od 3. do 5. ožujka 2017, u organizaciji Hrvatske udruga za otvorene sustave i Internet i njene ekspertne skupine Programiraj za Hrvatsku te Povjerenika za informiranje, a uz partnerstvo GONG-a i Sveučilišnog računskog centra Sveučilišta u Zagrebu te uz medijskog sponzora Netokraciju.

Nakon što je u hrvatsko zakonodavstvo uvedena europska direktiva o ponovnoj uporabi informacija iz tijela javne vlasti za komercijalne ili nekomercijalne svrhe, neophodno je promovirati otvaranje podataka iz hrvatskog javnog sektora, kao i ponovnu uporabu tih podataka s ciljem stvaranja dodanih vrijednosti poput novih aplikacija ili istraživanja. Stoga, inspirativne razgovore o društvenim i gospodarskim koristima od ponovnog korištenja otvorenih podataka organiziramo kao

OKRUGLI STOL O PONOVNOJ UPORABI INFORMACIJA U HRVATSKOJ
u petak 3. ožujka od 9:30 do 12:00 sati
u SRCE-u, Josipa Marohnića 5, Zagreb.

Nakon toga, građanski haktivisti imat će priliku naučiti više o podatkovnim vizualizacijama i demonstrirati svoje vještine kreirajući open source projekte koristeći open source podatke na

VIKEND DATATHON
u subotu 4. ožujka i nedjelju 5. ožujka od 9:30 do 17:00
u SRCE-u, Josipa Marohnića 5, Zagreb.

Pročitaj više na [gong.hr](https://www.gong.hr/hr/dobra-vladavina/pristup-informacijama/okrugli-stol-o-ponovnoj-uporabi-informacija-u-hrva/)...