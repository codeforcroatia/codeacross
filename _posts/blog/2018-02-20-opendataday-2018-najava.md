---
categories: blog
layout: blog
title: Najava – Otvoreni podaci za transparentnu vlast
subtitle: "Kako Hrvatska odgovara na izazove digitalne transformacije javnog sektora, saznajte na Danu otvorenih podataka u Zagrebu"
permalink: "/opendataday-2018-najava/"
author: Miroslav
author-link: "https://codeforcroatia.org/people/schlos"
background: "rgb(119, 40, 23)"
published: true
---

# #ODD2018

Kako Hrvatska odgovara na izazove digitalne transformacije javnog sektora, saznajte u petak 2. ožujka na konferenciji u Sveučilišnom računarskom centru povodom globalnog Dana otvorenih podataka.

Do kraja godine imat ćemo nacionalnu strategiju digitalne Hrvatske za idućih deset godina, obećao je premijer Andrej Plenković na nedavno održanoj konferenciji o jedinstvenom digitalnom tržištu, točnije – izazovima digitalne transformacije poslovnog sektora. Gdje je tu mjesto za sustavno otvaranje javnih podataka u Hrvatskoj, koje su potrebe, a kakvi resursi – raspravljat će se 2. ožujka na konferenciji u Sveučilišnom računarskom centru SRCE povodom globalnog  Dana otvorenih podataka.

Zagreb je, naime, među 200-tinjak gradova diljem svijeta u kojima se ovaj Dan obilježava organiziranjem panel rasprava i vikend datathonom koji okuplja civilne haktiviste - informatičare, hackere, developere, novinare, aktiviste – ukratko sve „open data“ entuzijaste na zajedničkom zadatku, pomoću otvorenih podataka rješavati izazove transparentnosti i otvorenosti vlasti.

Ove godine Dani otvorenih podataka posvećeni su obilježavanju pet godina primjene pravnog okvira za ponovnu uporabu informacija i otvorene podatke u RH. Stoga će teme panel rasprava biti fokusirane na koristi koje je otvaranje javnih podataka do sada stvorilo ne samo za hrvatsko gospodarstvo, nego i društvo u cjelini kroz nove aplikacije i istraživanja. Govora će biti i o konkretnim izazovima i koracima koji slijede tijelima javne vlasti i korisnicima u cilju jačanja transparentnosti i otvorenosti vlasti i javnih podataka.

Pročitaj više na [gong.hr...](https://www.gong.hr/hr/dobra-vladavina/odd2018-otvoreni-podaci-za-transparentnu-vlast/)