---
categories: blog
layout: blog
title: "#ODD2021 - Dani otvorenih podataka 05.-07.03.2021"
subtitle: "Drago nam je najaviti novo izdanje Dana otvorenih podataka i pozvati vas na druženje koje već osmu godinu okuplja građanske hakere - i sve koji imaju ideju kako bi otvorena razmjena informacija mogla unaprijediti život u zajednici."
identifier: "opendataday-2021-najava"
lang: hr
author: Miroslav
author-link: "https://codeforcroatia.org/people/Lana_Zg"
background: "url(https://codeforcroatia.org/media/open/235)"
color: "#333"
published: true
---

**Rezervirajte petak i prvi vikend u ožujku za #ODD2021 - Dane otvorenih podataka 05. - 07.03. 2021.**

Ako ste znatiželjni, istraživači, aktivisti, novinari, programeri, javni službenici, dužnosnici koji donose odluke, inovatori, poduzetnici kojima su otvoreni podaci pogonsko gorivo, ili imate sjajnu ideju i tražite s kime bi ju mogli podijeliti, pa i ostvariti - [pridružite nam se](https://odd.codeforcroatia.org/konferencija/).

Sudjelujte u programu - bilo da želite predstaviti svoj projekt, ideju ili na drugi način doprinijeti raspravama prijavite svoj prijedlog putem [kontakta](https://codeforcroatia.org/contact/).

Prijave za gostovanje na konferenciji su otvorene, a ovogodišnje izdanje donosi:

* Pitaj što želiš znati o izmjenama Zakona o pravu na pristup informacijama koji stupa na snagu u srpnju ove godine. Članove i članice nedavno oformljene radne skupine za izmjene Zakona uživo će odgovarati na ova i druga pitanja koja im o pravu na pristup informacijama želite postaviti.

* Kako otvoreni podaci mogu pomoći zajednici uslijed katastrofa koje su digitalizirale društvo.

**Virtualni vikend hackaton**

Nakon konferencije u petak prilika je za suradnju i razmjenu iskustava u radu na konkretnim setovima podataka ili idejama za razvoj novih aplikacija i softverskih rješenja.

Budi dio ekipe koja razvija [Popravi.to](https://codeforcroatia.org/projects/popravi.to-istra) - besplatni servis za prijavu problema i oštećenja na lokalnoj javnoj infrastrukturi, pridruži se kreiranju centralnog repozitorija podataka za korona virus, istraži podatke koje o radu saborskih zastupnika i zastupnica skuplja Parlametar. Ako želiš znati više o ekipi Code for Croatia i kako im se pridružiti - Lana, Miroslav i Filip odgovaraju na sva pitanja o civilnom hakiranju i kako se uključiti i ako nisi haker.

Imate set podataka ili konkretan projekt na kojem bi željeli skupiti ekipu - pišite nam.

Javite nam se sa svojim idejama i proširite vijest.

Više detalja o programu konferencije i setovima podataka koje pripremamo – uskoro.

Izvor: [codeforcroatia.org](https://codeforcroatia.org/blog/odd2021_-_dani_otvorenih_podataka_05.-07.03.2021)
