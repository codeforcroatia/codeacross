---
categories: blog
layout: blog
title: Brojni podaci o tijelima javne vlasti i dalje zatvoreni
subtitle: "Otvoreni podaci su resurs koji se može nazvati i naftom 21. stoljeća"
identifier: "opendataday-2019-konferencija-izvjestaj"
lang: hr
author: Miroslav
author-link: "https://codeforcroatia.org/people/schlos"
background: "rgb(119, 40, 23)"
color: "#fff"
published: true
---

Hrvatskim građankama i građanima još uvijek nisu dostupni razni podaci o radu tijela javne vlasti, a nije otvoren ni pristup registrima stvarnih vlasnika medija kao ni imovinskim karticama sudaca, upozoreno je u petak na otvaranju konferencije Dani otvorenih podataka.

Nastavak konferencije koju su Gong i Code for Croatia organizirali u petak, 1. ožujka u Zagrebu u prostoru HUB385, donio je ipak i neke dobre vijesti. Državno izborno povjerenstvo obećalo je ponuditi strankama uoči izbora za Europski parlament aplikaciju koja omogućuje prikupljanje podataka o donacijama i troškovima strankama, a rečeno je i da bi imovinske kartice sudaca trebale bi biti dostupne u lipnju ove godine.

Dani otvorenih podataka obilježeni su i u 200 drugih gradova diljem svijeta. Na konferenciji u Zagrebu, na kojoj su se okupile relevantne stručnjakinje i stručnjaci, predstavnici institucija i izvršne vlasti, kao i civilnog društva te IT aktivistkinje i aktivisti, razmijenili su iskustva te zajednički pokušali iznaći rješenja i alate koji bi građankama osigurali jednostavniji pristup relevantnim javnim podacima i maksimalno otežali svaki pokušaj manipuliranja njihovim osobnim podacima i širenje dezinformacija.

„Otvoreni podaci su resurs koji se može nazvati i 'naftom 21. stoljeća'“, rekla je izvršna direktorica Gonga Jelena Berković upozoravajući na niz teškoća u ostvarivanju zakonski reguliranom pravu na pristupu informacijama. Nabrajajući sve ono podatke kojima danas u Hrvatskoj nije otvoren pristup, izdvojila je registre dozvola od lokacijskih, građevinskih do uporabnih kako bi ih mogli usporediti sa stvarnim stanjem na terenu.

Pročitaj [više na gong.hr...](https://www.gong.hr/hr/izborni-sustav/kampanje/brojni-podaci-o-radu-tijela-javne-vlasti-i-dalje-z/)
