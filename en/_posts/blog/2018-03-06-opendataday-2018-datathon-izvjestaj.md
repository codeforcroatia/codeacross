---
categories: blog
layout: blog
title: Podaci koji nedostaju i nakon pet godina
subtitle: "Peti Open Data Day bio je, moglo se zaključiti u nedjelju nakon vikend datathona, jedan od najproduktivnijih do sada"
permalink: "/opendataday-2018-datathon-izvjestaj/"
author: Miroslav
author-link: "https://codeforcroatia.org/people/schlos"
background: "rgb(119, 40, 23)"
published: true
---

Hrvatska je prema statistikama među prvih 15 zemalja u EU prema otvorenosti podataka, no oni ključni za gospodarski rast, istraživačke projekte i transparentnost vlasti i dalje su teško dostupni.

Predstavljena je demo verzija hrvatske inačice aplikacije FixMyStreet koja građanima omogućava jednostavnu prijavu kvarova i problema u naselju gdje žive bez potrebe da sami tragaju za nadležnom javnom službom.

Udruga BIOM već je na stranicama Code for Croatia postavila projekt Robo-MZOIP. Radi se o web scraperu koji prati nove dokumente o postupcima procijene utjecaja na okoliš dodane na web stranici Ministarstva zaštite okoliša i energetike, radi katalog zahvata i dokumenata, a po potrebi nove zahvate objavljuje putem twittera.

Na prvom testiranju bila je i beta verzija Mozaika veza, projekta koji GONG provodi uz financijsku podršku Google Digital News Innovation Funda. Ova baza na jednom bi mjestu skupila sve podatke o politički izloženim osoba (PEP) iz javnih izvora i omogućila njihovo brzo i jednostavno pretraživanje.

Ekipa u sastavu Filip Rodik, Benedikt Perak i Veljko Kukulj odabrala je temu saborskih transkripata rasprava i zastupničkih pitanja 7. 8.i 9. saziva sabora.

Postavljena je i prva verzija vizualizacije putnih troškova Vlade RH u posljednja tri mandata prikupljenih putem platforme ImamoPravoZnati. Ministre koji nisu dali potpune podatke aplikacija ne prikazuje. Nedostatak podataka jedna je od tema koju su na panelima konferencije o pet godina otvorenih podataka u Hrvatskoj korisnici najčešće spominjali.

Pročitaj [više na gong.hr](https://www.gong.hr/hr/dobra-vladavina/podaci-koji-nedostaju-i-nakon-pet-godina/)...